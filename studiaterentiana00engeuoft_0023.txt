quin Terentius ipsc formarum priscarum non adeo magis amans
fuerit, quam quem fuisse nobis e testimoniis nostris licet
suspicari. Nimirum si iam veteres lectum elegantem purum
Terenti sermonem celebrasse nemo non potest sibi persuadere,
apparet eis qui poetae fabulas retractandas curabant, omnino
non fuisse necessarium antiquitatis speciem in formis vetustis
conspicuam delere, quippe cum poeta ipse quantum fieri posset
sese ab illis consulto abstinuisset.

Haec igitur praemittenda, putavi quaestioni de priscis ac
vetustis apud Terentium formis, quam ita iam sumus institu-
turi, ut illas formas enumeremus simulque in illustranda Te-
renti seribendi arte demonstremus vel potius inquiramus, quibus
causis permotus poeta hoc illove loco formam ut nobis videtur
obsoletam adhibuerit —- nam plerumque non sine causa eas
adhibitas esse, ex eis quae supra. diximus, iam nune, quamvis
singulos nondum examinaverimus lOCOS‚ magna cum probabi·
litate concludi posse videtur.

Std iam singulas formas secundum orationis partes quae
dicuntur digestas enumeremus.

NOMINA SUBS'PANTIVA.

Ι. De declinatione qua stirpes in -a desinentes continentur.

De tritissimo genetivo Ad. 747: ‘mater familias' non
est quod plura verba faciam, sciunt enim hanc formam iam
pueri vel mediocriter eruditi. Alios autem genetivos in -as ,
ne apud Plautum quidem exstare olim contenderat Ritschelius
proll. p. CCCXIX3 sed vide ‘Neue Plaut. Excurse' p. 115 et Gan—
diuo, Studi di Latino antico Ι. Del genitivo —as dei temi fem-
minili in -a nella lingua latina e specialmente nella lingua
di Plauto. Torino 1877.

