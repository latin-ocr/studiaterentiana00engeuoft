Iam quo discrimine utraque forma a Terentio adhibeatur
ex locis modo allatis omnino non posse definiri, quamvis miro
fere modo codices in adhibenda utraque forma consentiant,
mihi persuasi. Nam neque accentu neque significatione (ipsus
z dominus) neque littera insequente usus certis circumscribi
potest finibus, ita ut aurium fere arbitrio utriusque formae
optionem reliquisse videatur Terentius. Α. Luchsius quidem in
Studemundi studiis in priscos scriptores latinos I 1 p. 47 legem
repperisse sibi visus est ''ipsus‘' formam a poetis comicis usur-
pari, ubi cum pronomine reflexivo coniungeretur‚ eamque ante
pronomen reflexivum poni, nusquam subsequi: sed vides hanc
legem tum demum de Terentio valere, si cum Luchsio haud
exiguam locorum partem mutaveris. Idem fere etiam de Plauto
posse affirmari Brixius in appendice ad Capt. 458 dicit. Ad
hiatum evitandum 'ipsus' legitur Eun. 546, 974, Phorm. 178,
215, Hec. 343, 455, 812, Ad. 398, 4723 propter ictum (ipsus)
Andr. 576, Hec. 344: qui restant loci -— est autem dimidia
fere pars - certi quicquam prae se non ferunt, quo eligendae
formae consilium statim perspiciatur. Quid quod exstat Andr. 597:
‘ipsus gnatus' et Haut. 894: ‘ipse gnatus} nisi forte loco
priore quod A deficit cum CEP contra BD¹G ³i13se' scribere
mavis. De Plauto cf. Fr. Leo in Mus. Rhen. XXXVIII (1883)
8 sq„ ubi locos quoque quibus ‘eumpse, eopse ete? Plautus
dixit enumeratos invenies. Sed non possum eo adduci ut Te-
rentium quoque eius modi formis usum esse mihi persuadeam:
nam versus ille (Hec. 163) quo fulcire studet Leo sententiam
suam mihi aeque ac Guyeto, Fleckeis„ VVagnero interpolatus
esse videtur.

2. De formae nom. plur. fem. ⁹haec' usu Terentiano cum
accuratissime egerit Fr. Schmidtius ‘Die Pluralformen des Pro-
nomens hic bei Plautus und Terentius? in Hermae vol. VIII
478 sqq.‚ qua cum disputatione conferenda est eiusdem scri-
ptoris dissert. inaug. ‘Quaestioncs de pronominum demonstra-
tivoruin formis Plautinis⁷ (Berol. 1875), cuius libelli censor

exstitit G. Studemundius in Fleckeis. Annal. CXIII (1876)

³3*

