-, 7 —

Eam laudem hic ducit maxumam, cum illis placet,

Qui vobis universis et populo placent,

Quorum opera in bello, in otio, in negotio

Suo quisque tempore usus est sine superbia.'
Hautontim. prol. v. 22 sqq.:

‘Tum quod malevolus vetus poeta dictitat,

Repente ad studium hunc se applicasse musicum

Amicum ingenio fretum, haud natura sua?
Qua de re multa disputata sunt et nuper Ioannes Vahlenius
(Annal. academ. Berol. 1876 p. 797 sq.) totam rem fictam e
duobus illis prologorum locis esse demonstrare conabatur. Sed
licet concedatur eos, qui de hac re verba faciunt eamque
nostrae memoriae tradiderunt, nihil aliud habuisse cognitum
nisi quod nos quoque e duobus illis prologorum locis coniectando
possumus efficere, tamen hi loci ipsi rem tam aperte significant,
ut equidem ingenue fatear me non posse amplexari Vahleni
sententiam. Ceterum quidquid de hac re iudicandum est, nostra
tantummodo refert ex hoc rumore luce clarius redundare
Terenti sermonem vel Scipionibus etLaeliis dignum
esse habitum.

Nunc videamus, quibus potissimum causis commoti veteres
Terenti genus dicendi tantis efferant laudibus,

Ac Cicero praeter locum supra iam allatum, quo ele-
gantiam sermonis laudat, in Limone (vit. Ter. p. 34, 1) haec
habuit:

“Tu quoque qui solus lecto sermone, Terenti,

Conversum expressumque latina voce Menandrum

In medium nobis sedatis motibus affers⁴)

Quiddam come loquens atque omnia dulcia miscens.²
Cui versui novissimo quem c Ritscheli recensione dedimus
nescio an melius, quod quidem ad sensum attinet, consulatur,
si scribamus cum codicibus:

‘Quiddam come loquens atque omnia dulcia dicens?

ἰ) Ritschelius in Mus. Rhen, XV,628 pro ‘effers',

