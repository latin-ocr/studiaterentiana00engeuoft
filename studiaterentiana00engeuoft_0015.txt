,- 5 —
adhuc e materia quae fusius tractetur digna delibaverunt viri
docti. Quae cum ita sint, haud inutile puto me acturum, si
rem nondum satis exploratam ⁹) tractaverim, ut tandem omnes
eius modi formas sub uno conspectu perlustrare liceat.

Sed priusquam de vetustis vocabulorum formis ipsis
agamus, pauca quae ad rem faciunt de poetae aetate, vitae
condicione, dicendi genere breviter exponamus.

Salvatore Belli in commentatione ⁶Sulla patria del Terenzio
poeta comico⁷ (Atti dell' Academ. Roman. di Archeolog. XIV>
Terentium propter sermonis elegantiam Romae natum civemque
ingenuum fuisse demonstrare studebat (l. c. pp. 139 et 154):
neque enlm potuit sibi persuadere tantam sermonis puritatem
esse cuiusquam Romae non nati. Cui ratiocinationi quamvis
non adstipulemur, tamen puerulum perpaucorum annorum
Terentium Romam venisse verbis, quae initio vitae e Suetoni
de poetis libro depromptae leguntur, apparet: ‘Publius Terentius
Afer Carthagine natus serviit Romae Terentio Lucano senatori,
a quo ob ingenium et formam non in stitutus modo liberaliter,
sed et mature manu missus ests Iam quo pacto Romam venerit,
nihil ad nos attinet, sed si prima infantia et sermonis patrii
nondum peritum eum in senatoris Romani domo liberaliter insti-
tutum esse reputamus, poetam Afrum sermonem latinum ab
>omni peregrinitate alienum addiscere potuisse facile intellegimus,

Sed iam veteribus ipsis vel ut accuratius dicam poetae
aequalibus ille nativus fere, non ascitus sermonis lepos mirabilis

²) Cf. P. Langen, Beitriige zur Kritik und Erklarung des Plautus
(Lips. 1880) in praefi: ‘Zwischen Plautus und Terenz liegt eine Reihe von
Jahren der reiehsten Sprachentwicklung, welche sich auf die Formen, den
XVortschatz, die XVortbedeutung und Syntax gleichmiissig erstreckt. Zudem
bewegt sich Plautus in der Sphare des gewohnlichen Volkes . . . ., Terenz
dagegen verkehrte in dem Kreise feingebildeter Manner . . . Die Sprache
des Terenz ist in Folge dessen weit mehr von der des Plautus
verschieden, als man gewohnlich anzunehmen geneigt scheint’.
(Cf. etiam quae idem vir doctus nuper scripsit in Fleckeiseni Annal. 1882
p. 673). Eodem modo iudicat H. Iordan, kritische Beitriige zur Geschichte
der lateinischen Sprache <BeroL 1879) p, 335.

