Sermonis Terentiani puritatem omnibus temporibus magni
aestimatam esse et Casaubonum suo iure dixisse¹): ⁹nemo
latine loquetur bene, qui Terentium non contriverit'‚ ad unum
01111105 opinor concedunt. Attamen sunt qui comoedias Teren-
tianas obsoletis verborum formis et priscis vocum termina-
tionibus implere certent et quod Plauto vindicandum esse viri
docti statuerunt, idem Terentio attribuere non dubitent. Atque
eiusdem studii reprehensionem vel summus Bentleius vix potest
effugere, qui saepius formas vetustas a magistris puerorum
causa immutatas sibique genuinas restituendas esse opinatus sit,
contra autem formas ipso libro Bembino suppeditatas, veluti
‘'necessus, hisce (nom. plur.) sim.'‚ a poeta abiudicaverit. His
ipsis autem diebus qui ‘Epistulam Plautinam' plus uno nomine
quae legatur dignam inseruit Mus. Rhen. XXXVIII (1883)
Fr. Leo ‘abaetere' non magis verbum Plautinum quam Teren-
tianum esse statuit (p. 24). Quae ratio quam periculosa sit, unus-
quisque statim intelleget, qui accurate pensitatis iis, quae veteres
ipsi de Terenti dicendi genere iudicaverunt, formas priscas
a Terentio adhibitas omnes collegerit collectasque accuratius
perlustraverit. Tantum enim abest ut Terentium hac in re
Plauti imitatorem deprehendamus, ut eum in universum formas
volgares et rusticas, quae plerumque priscae esse solent,

respuisse vel certe non sine causa adhibuisse facile nobis
persuadeamus.

 

³) Cf. Annal. gymn. Berolin. V (1851) 274 adn. 2.

