„4—

Quodsi hanc imprimis quaestionem tractandam susceperim,
vix puto quisquam mirabitur, qui quam manca harum rerum
sit notitia intellexerit. Ex quo enim Fr. Umpfenbachius editio-
nem P. Terenti apparatu critico quantum satis instructam in
lucem emisit, non defuere qui copiis ab illo suppeditatis ad
poetae verba emendanda haud frustra uterentur: sed singulares
quaestiones, quibus de proprietate sermonis Terentiani cum
Plauti dicendi genere comparati ageretur, fere omnino deesse
conquestus est inter alios Leop. Arm. Fischerus in dissertatione
De Terentio priorum comicorum latinorum imprimis Plauti
sectatore quaestiones selectae’ (Hal. Sax. 1875) p. 40 neque
tamen ipse quicquam contulit ad rem enodandam. Quamvis
enim paucas verborum formas vetustas fabulas Terentianas,
cum in Plauti comoediis esse plurimas consentaneum sit, praebere
p. 51 contendat, tamen quoad pateat hic usus, his tribus verbis
indicasse satis habet: ‘ipsus, duint, tetulissem’. Neque vero
quaestionem, quam sumus instituturi‚ satis sublevat Albertus
Roenspiessius dissertatione lenensi ‘De coniugationis latinae
formis apud Terentium earumque origine' inserta programmati
Culm. 1873. Ut enim omittam fere innumerabilibus typothetae
erroribus in indicandis actuum scaenarum versuum numeris
libelli usum impediri, etiam scriptorem maximae neglegentiae
accusemus necesse est, qui locos neque accurate neque omnes
enumeraverit, ita ut libelli utilitas nobis fere nulla esse
videatur. Ac primi in rem, de qua agere in animo est, in—
quirentes Conradtius in Hermae vol. X 100 sqq.: “Ueber einige
Eigenthiimlichkeiten des Versschlusses bei Terenz⁷ et O. Schu-
bertus in progr. Vimar. 1878: ‘Symbolae ad Terentium emendan-
dum⁷ p. 15 sqq. Terentium nonnullas vocabulorum formas
vetustas in certis versuum sedibus adhibuisse demonstraverunt
neque vero quemquam illorum studia redintegrasse memini.
Iam si addis ea, quae de una alterave re modo sat breviter
modo paullo plenius attulerunt ii, qui fabulas Terentianas
commentariis illustraverunt, inter quos in primis nominandi
sunt C. Dziatzko et A. Spengelius, habes quidquid usque

